+++
bandcamp = ""
date = "2018-05-29T15:43:36Z"
draft = true
facebook = ""
gigDate = ""
images = ["/images/mandula1.jpg"]
location = ""
name = ""
soundcloud = ""
title = "Vándormadarak"
type = "workshop"
videos = []
website = ""
youtube = ""

+++
A Vándormadarak egy olyan műhely, ahol a hangokon keresztül utazunk saját magunkon belül, egymás között, egymás által, inspirációt nyerve a minket körülvevő garábi környezetből is, a táj formáiból: dombokból, fákból, kövekből, tárgyakból, épületekből.  A hang minden ember elidegeníthetetlen és alapvető attribútuma és eszköze, de sajnos sok ember számára mire felnőtt lesz, stressz faktor is, vagy egy olyan dolog, amelyre kevés figyelmet szentelünk. A műhely mindenkinek szól, „énektudás” nem szükséges, csak a vágy, hogy teret, időt és figyelmet szentelj magadnak, hogy felfedezd, mi mindenre is képes a testünkön kereresztül áramló levegő. A közösen töltött idő célja, hogy örömteli módon megéljük hangunk szépségét, színeit, tónusait, hogy elmélyedjünk, játsszunk, kapcsolódni tudjunk egymással e természetes és örök hangszerünk által.  A játékokon, gyakorlatokon kívül és belül teret kap az improvizáció mint legfőbb nyelv az „itt és most” megélésére, betekintést nyerhetsz a „hangfestés” multidiszciplináris jelnyelv világába, és a „hangmasszázs” csodálatos élményébe is.   
  
**Filep Krisztina Mandula**  