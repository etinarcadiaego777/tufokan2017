+++
date = "2017-06-17T18:11:47+02:00"
draft = false
title = ""
type = "about"
+++
# 2017. július 5-9. Garáb

Nógrád megyében, Budapesttől alig 90 km-re 2013 óta megrendezésre kerülő családias összművészeti fesztivál. A fő hívó szavaink kísérletezés, alkotás, cselekvés. Minden évben különleges műhelyekkel és koncertélményekkel jelentkezünk.

## Mi a küldetésünk?

A fesztivál célja olyan közeget teremteni ahol a sokszínű alkotói közösség fórumot találhat, ahol a jelenlevő művészek párbeszédet kezdeményezhetnek egymással. A fesztivál otthonául továbbra is a nagy utaktól távol fekvő kistelepülést akartunk választani. Végül a nógrád megyei Garáb község ajánlotta fel, hogy idén befogadja az eseményt. Tapasztalataink szerint a városi közegtől való távolság és a természetközeliség elmélyíti és kiteljesíti az együtt töltött időt. A Fesztivál a nevét alapítónk, Hajnóczy Csaba Kampec Dolores nevű zenekarának albumáról kapta, amit egy bibliai hasonlat ihletett. Mi is évről évre be akarjuk bizonyítani, hogy lehetséges a mai Magyarországon egy non-profit közösségi eseményt létrehozni, hogy újra és újra átférünk a tű fokán!
